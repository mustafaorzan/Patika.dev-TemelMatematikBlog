# Patika.dev-TemelMatematikBlog- Ondalıklar üzerine sözel düşüncelerim.

https://app.patika.dev/cataldirect

Bunu yazarken Manisa Celal Bayar Üniversitesinde Bilgisayar Mühendisliği öğrencisiyim. Umarım mezun olabilirim, 7 yıldır mezun olmaya çalışıyorum dile kolay. Gerek bazı konuları geç kavradığımdan, gerekse hiç kavrayamadığımdan dolayı okulum uzamış durumda. Bir yandan teorilere boğulmuş hissediyorken, diğer yandan da okuldan birşeyler öğrenip onun gerçek hayatta benim karşıma nasıl çıkabileceğini kendi kendime sorguluyor, mantığıma yatan kavram ve konuların üzerine gitmeye çalışıyorum. Böylece beni cezbeden şeylere ulaşma ve gelecekte meseleğe sarılma isteğim daha da artıyor ve öğrendikçe, pratik yaptıkça daha çok bilinmeyen kavram (kendi bilgim ve donanımıma göre) ortaya çıkıyor.

Kendi kendimize bir görev ya da okul tarafından verilmiş bir ödev yaparken araştırma yapma ihtiyacı duyarız, çünkü bilgimiz yetmeyebilir. Örnek olarak bir program yapıyorsunuz ve bir hata ile karşılaşıyorsunuz. Bu hatanın ne olduğunu, neden bu hatanın kaynaklandığını öğrenmek için bile araştırırız değil mi? Genelde "Google" diye bildiğimiz hayatımızın parçası olan amcamızdan, ya da yazılım dünyasında en yaygın olarak kullanılan "StackOverflow" daki kodaman ağabeylerimizden destek alırız. Ulaşabildiğimiz bilgiler neticesinde programımızı olabildiğince en az hata ile tamamlamaya çalışırız. 

Bunun bir de daha büyük boyutlu olan programları düşünelim. Basitçe konsol ya da bilgisayar oyunlarını teorik olarak düşünelim mesela. Birçok oyun planlanan zamanda çıkması için yazılımı her anlamda tamamlanmaya çalışılır. Oyun ilk çıktığı zamanlarda oyuncular genelde "BUG" denilen olağanüstü hata ve ya hatalarla karşılaşırlar. Oyundaki BUG ' ların düzeltilmesi için de genelde kod bazında hatalar düzeltilmeye çalışılır. Daha sonra oyuna online olarak güncelleme gelir ve bu hataların çoğu düzeltilir ya da oyunda başka hatalar da doğurabilir. 

Birçok mühendislikte "HATA" kavramı hiçbir mühendisin kabul etmeyeceği birşeydir. Üniversitedeki Fizik öğretmenim dersteyken şu örneği vermişti (tam hatırladığım kadarıyla anlatacağım); demir ya da çelikten bir araba parçası çıkaracaksınız ve bu parçalar aracınıza tam uyumlu olmak zorundadır. Peki bunu nasıl yapabiliyorlar? 
ONDALIK ile. Mesela benim arabamın şu parçası 5 ondalık hata payına sahip diyerek (Örneğin 4,75832 birim gibi düşünelim) şu birimde bana parça çıkarmalısın diyorum. 
Bana parçayı çıkaran kişi bunu 5 ondalıktan az yaparsa benim parçamın hatalı olması yüksek ihtimal. Çünkü o parça aracıma tam uyumlu olmak zorunda ki o parçayı montajladığımda yolda düzgün ve sıkıntısız gidebileyim (en basitinden bu örnek).

İstatistik dersi aldığımda hocamız bize bir modelleme ödevi vermişti Python üzerinden. Elimizdeki verilerle bir model oluşturup, elimizdeki veri setinin çıktılarına göre tahmini bir sonuç üretmeye dayalı bir ödevdi. Sayısal verilerde ne kadar ondalık kullanılırsa, modelimizi bir o kadar doğruya yakın sonuç çıkarmaya çalışırız. R^2 değerini bulurken 1 e ne kadar yakınsa o kadar sonuca doğruya yakın bir şekilde ulaşabiliriz. Mesela modeli uygularken belli kriterleri test ettikten sonra r^2 değerimiz 0,8932743645 sonucunu verdi. Biz buna şimdilik a diyelim ki sayılarla fazla kafamız karışmasın ve durumu daha kolay tarif edelim. Kriterlerle biraz oynama yaptığımızda da diyelim o zaman da 0,8939333333 çıktısını versin. Buna da b diyelim. Şimdi hangisi 1 e daha yakın? a daki değer 0,8932...... diye gidiyor, b deki ise değer 0,8939...
Ondalıklara doğru derinlere indikçe olumlu olarak sonuca daha da çok yaklaştığımızı fark ettik ve b deki değer 0 a daha yakın sonucuna ulaştık. 

Aslında işin özünde verilen ve istenenlerin ne kadar doğru kavrandığında çözüme bir o kadar doğru yaklaştığımızı fark ediyoruz. Matematik, eğitim hayatım boyunca ilkokuldan bu yana bana bunu öğretti ve ben de bunun peşinden koşmaya devam edebilirim. Matematik sıkıcı gibi görünse de ilaç gibi birşeydir bu hayatta. Hatta ilacın da ta kendisidir. İlaç firmaları bile bizlerin can güvenliğini ve vücudumuza zarar verme riskini azaltmak için ilaçların dozunu ayarlamak için kıl tartan teraziden de daha ince hesaplar yapıyor değil mi? 
